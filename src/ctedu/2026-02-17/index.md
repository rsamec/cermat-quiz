# 1 Pět malířů, kteří malují pokoje, pracuje stejným tempem. Tito malíři splní zakázku za 24 hodin.
**Za jakou dobu splní o polovinu větší zakázku čtyři malíři?**

# 2 Deset švadlen uplete svetr na obra za 20 dní. Všechny švadleny jsou stejně výkonné a pracují rovnoměrným tempem.
**Přiřaďte ke každé podúloze (2.1–2.3) odpovídající výsledek (A–F).**

## 2.1 Za kolik dní upletou svetr pro obra 4 švadleny?
## 2.2 Kolik švadlen uplete svetr pro obra za 5 dní?
## 2.3 Kolik dní bude trvat upletení svetru pro obra, jestliže na první polovině svetru pracuje 8 švadlen a současně na druhé polovině svetru pracuje 10 švadlen?
- [A] 10
- [B] 12,5
- [C] 22,5
- [D] 40
- [E] 50
- [F] 52,5

# 3 Přiřaďte ke každé podúloze (3.1–3.3) odpovídající výsledek (A–F).

## 3.1 Pan Suchý si vypůjčil 10 000 Kč na jeden rok. Po roce vrátí věřiteli vypůjčenou částku, a navíc mu zaplatí úrok ve výši 16 % z vypůjčené částky.
**Kolik korun celkem věřiteli vrátí?**

## 3.2 Paní Bohatá na začátku roku vložila do banky 500 000 Kč s roční úrokovou sazbou 3 %. Výnosy z úroků jsou zdaněny srážkovou daní. 
**Kolik korun získá paní Bohatá navíc ke svému vkladu za jeden rok, bude-li jí odečtena daň z úroků 15 %?**

## 3.3 Limitované tenisky stály v lednu v obchodě 8 000 Kč. V únoru byly zdraženy o 10 %. Kvůli velkému zájmu jejich cena i v březnu stoupla o dalších 10 %. 
**Jaká byla výsledná cena limitovaných tenisek v březnu?**

- [A] 9 680 Kč
- [B] 10 000 Kč
- [C] 10 800 Kč
- [D] 11 600 Kč
- [E] 12 500 Kč
- [F] jiný výsledek

# 4
> Hugo a Albert běželi přespolní běh. Výsledný čas Alberta byl 1 hodina a 42 minut. Výsledné časy Huga a Alberta jsou v poměru 2:3.

**Vypočtěte výsledný čas Huga**

# 5 
> Zahradní bazén má tvar obdélníku. Šířka bazénu je 12 metrů. V plánu je tato šířka vyznačena úsečkou o délce 4 cm. Délka bazénu je v plánu zakreslena jako úsečka o délce 0,75 dm.

**Rozhodněte o každém z následujících tvrzení (5.1–5.3), zda je pravdivé (A), či nikoli (N).**

## 5.1 Měřítko plánu je 1:3 000.
## 5.2 Skutečná délka bazénu je větší než 22 m?
## 5.3 Obsah obdélníku na plánu a plocha bazénu ve skutečnosti jsou v poměru 1:90 000?

# 6 Přiřaďte ke každé podúloze (6.1–6.3) odpovídající výsledek (A–F).

## 6.1 Zvětšíme-li neznámé číslo o 5 %, dostaneme číslo 777. Jaké je toto neznámé číslo?
## 6.2 O kolik procent musíme zvětšit $\frac{1}{4}$, abychom dostali $\frac{7}{8}$?
## 6.3 Máme dvě čerpadla. Jejich výkony jsou v poměru 3:7. Výkonnější čerpadlo vyčerpá 560 litrů vody za dvě hodiny. Kolik litrů vody vyčerpá méně výkonné čerpadlo za 5 hodin?

- [A] 250
- [B] 400
- [C] 600
- [D] 740
- [E] 875
- [F] jiný výsledek

# 7 Vypište z každé z následujících vět (7.1 a 7.2) základní skladební dvojici.
(Základní skladební dvojice musí být zapsány pravopisně správně.)
## 7.1 Na terasu v posledním patře naší budovy nesmí kvůli probíhajícím stavebním úpravám vkročit ani noha.
## 7.2 Proti výstavbě dalšího supermarketu protestovali nejen mnozí občané města, ale i zástupci různých ekologických hnutí.

# 8 Přiřaďte k jednotlivým tvrzením (8.1–8.4) odpovídající větu (A–F).
(Všechny věty obsahují přísudky slovesné. Každou možnost z nabídky A–F můžete přiřadit pouze jednou. Dvě možnosti zbudou a nebudou použity.)

## 8.1 Věta obsahuje sloveso užité v trpném rodě a oznamovacím způsobu.
## 8.2 Věta obsahuje sloveso užité v činném rodě a oznamovacím způsobu.
## 8.3 Věta obsahuje sloveso užité v trpném rodě a podmiňovacím způsobu.
## 8.4 Věta obsahuje sloveso užité v činném rodě a podmiňovacím způsobu.

- [A] Dnes už bych nejspíš hlasoval jinak.
- [B] Nakonec by byl donucen ke spolupráci.
- [C] Zabývejme se konečně zásadním problémem.
- [D] Výsledky byly hned ráno zveřejněny na internetu.
- [E] Nejspíš jste si vůbec neuvědomili závažnost situace.
- [F] Zítra ty krabice s vánočními ozdobami odnes do sklepa.

# 9 Ke každé z následujících podúloh (9.1–9.3) napište současné spisovné slovo, které odpovídá zadání a zároveň není vlastním jménem.

## 9.1 Napište podstatné jméno, které je v 1. pádě čísla jednotného __dvojslabičné__, je příbuzné se slovem RUKA a skloňuje se podle vzoru HRAD.
## 9.2 Napište podstatné jméno, které je v 1. pádě čísla jednotného __trojslabičné__, je příbuzné se slovem POZDĚ a skloňuje se podle vzoru STAVENÍ.
## 9.3 Napište podstatné jméno, které je v 1. pádě čísla jednotného __dvojslabičné__, je příbuzné se slovem PLNÝ a skloňuje se podle vzoru PÍSEŇ.
